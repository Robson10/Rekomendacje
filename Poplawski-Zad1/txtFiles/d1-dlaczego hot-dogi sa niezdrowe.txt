Dlaczego hot-dogi są niezdrowe?	
IMAG01171
Częste spożywanie hot-dogów jest szkodliwe dla naszego zdrowia. Jedząc hot-dogi dostarczamy naszemu organizmowi dużej ilości tzw. pustych kalorii, czyli energii, za którą nie idzie podaż korzystnych składników odżywczych. Jeden hot-dog = 400-500kcal. Jak udowadniają naukowcy, częste sięganie po tego typu przekąski, powoduje nie tylko nadwagę i choroby z nią związane, ale również zwiększa o 21% ryzyko wystąpienia raka jelita grubego.

Co jest tak szkodliwe w hot-dogu?

1. Parówka = czerwone mięso. Charakteryzuje się ono dużą zawartością nasyconych tłuszczy zwierzęcych. Co więcej, jest to produkt wysokoprzetworzony, tym samym zawiera duże ilości konserwantów m.in. azotanów, które mogą wywoływać nowotwory.

2. Sposób przygotowania = długie podgrzewanie i utrzymywanie hot-dogowej parówki w cieple, jak to miejsce np. na stacjach benzynowych, również zwiększa ryzyko nowotworów!

3. Jasna bułka = bardzo mała zawartość błonnika, witamin i składników mineralnych i znowu wysoka kaloryczność…

4. Sosy = sama chemia i zbędne kalorie!

5. „Zero” warzyw, które chociaż w niewielkim stopniu mogłyby podnieść odżywczą atrakcyjność hot-doga.

Jak „odchudzić” hot-doga?

1. Skorzystaj z odtłuszczonej parówki o wysokiej zawartości mięsa drobiowego, zrezygnuj z parówek wieprzowych. Dobrą alternatywą do parówki będzie też kabanos drobiowy lub wegetariańska parówka sojowa.

2. Przygotuj swojego hot-doga w ciemnej bułce z dodatkiem ziaren, dostarczysz w ten sposób dodatkową porcje błonnika i zmniejszysz kaloryczność tej przekąski.

3. Zamiast sosów użyj zwykłego ketchupu – zawiera dużo likopenu. Jest to związek należący do grupy przeciwutleniaczy, które zmniejszają ryzyko chorób serca i nowotworów.

4. Nie zapomnij o dodatku świeżych warzyw. Tu świetnie sprawdzą się: sałata, rzodkiewka, ogórek lub pomidor. Zwiększysz w ten sposób spożycie witamin i składników mineralnych.

Monika Frank – dietetyk

