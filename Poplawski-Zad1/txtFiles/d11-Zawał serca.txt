http://www.medonet.pl/choroby-od-a-do-z/urazy-i-stany-nagle,zawal-serca,artykul,1579555.html
Zawał serca to efekt niedokrwienia mięśnia sercowego, w wyniku którego dochodzi do jego martwicy. Objawy zawału serca nie zawsze są charakterystyczne, jednak najczęściej pacjenci skarżą się na dotkliwy ból w okolicach mostka. Najczęściej są to mężczyźni w wieku 60-75 lat.
33
URAZY I STANY NAGŁE
28.10.2015
Choroba czarnej pięty
09.02.2016
Wstrząs mózgu
10.02.2016
Wylew
ZAWAŁ SERCA - PRZYCZYNY

Bezpośrednią przyczyną zawału serca jest pęknięcie lub krwotok do blaszki miażdżycowej albo narastanie zakrzepu na jej powierzchni. W niedrożnej części tętnicy tworzą się złogi, które przekształcają się w zakrzep, który zwęża tętnicę i zaburza jej przepustowość. Mięsień sercowy nie dostaje wystarczającej ilości krwi, ulega niedokrwieniu, niedotlenieniu i obumiera. Wielkość zawału mięśnia sercowego zależy od wielkości światła naczynia w miejscu powstania przeszkody dla dalszego przepływu krwi. Ściany tętnic mogą obumierać częściowo lub w całości - mówimy wtedy o zawale pełnościennym lub niepełnościennym.

Przerwanie przepływu krwi może być następstwem:

długotrwałego silnego skurczu naczynia pod wpływem silnych stresów emocjonalnych, 
zatoru w wyniku naniesienia tzw. materiału zatorowego z prądem krwi (np. fragmentu skrzepu, grudki komórek tłuszczowych,
wytworzenia się w danym miejscu skrzepu, zazwyczaj na podłożu rozwiniętych wcześniej zmian miażdżycowych.
ZAWAŁ SERCA - OBJAWY

Charakterystycznym objawem zawału serca jest nagły i bardzo silny w okolicach mostka lub serca, który nie możemy związać m.in. z wysiłkiem fizycznym, środkami rozszerzającymi naczynia wieńcowe. Towarzyszy temu uczucie niepokoju, lęk, bladość, dezorientacja, przyspieszenie tętna. Opisane objawy, sugerujące podejrzenie zawału mięśnia sercowego, są bezwzględnym wskazaniem do wezwania pomocy lekarskiej, najlepiej pogotowia ratunkowego.

ZAWAŁ SERCA - LECZENIE

Leczenie zawału mięśnia sercowego zmierza do udrożnienia zatkanego naczynia oraz zapobiega narastaniu skrzepu i powiększaniu się martwicy, biorąc pod uwagę, że najczęstszą, bezpośrednią jego przyczyną jest ostry zakrzep w tętnicy wieńcowej.

Wyniki leczenia tego typu są tym lepsze, im wcześniej się je podejmie. Stąd też obecnie leczenie podejmowane jest w pierwszych godzinach od wystąpienia bólu zawałowego, nawet już w karetce podczas transportu chorego z zawałem do szpitala.



Zawał serca - czytaj więcej na ten temat

Treści z serwisu medonet.pl mają na celu polepszenie, a nie zastąpienie, kontaktu pomiędzy Użytkownikiem Serwisu a jego lekarzem. Serwis ma z założenia charakter wyłącznie informacyjno-edukacyjny. Przed zastosowaniem się do porad z zakresu wiedzy specjalistycznej, w szczególności medycznych, zawartych w naszym Serwisie należy bezwzględnie skonsultować się z lekarzem. Administrator nie ponosi żadnych konsekwencji wynikających z wykorzystania informacji zawartych w Serwisie.

Domowy Poradnik Medyczny, PZWL
Najlepszy kardiolog - umów się na wizytę

