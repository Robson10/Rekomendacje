http://www.elle.pl/s/elle-sport-1/jak-zjesc-zdrowo-w-restauracji-fast-food
Zjeść zdrowo w fast foodzie. Czy to możliwe? Przeczytaj, jak wybrać najlżejszą opcję w popularnych miejscach serwujących przysmaki zakazane na diecie!
Jak zjeść zdrowo w restauracji fast food?
Jak zjeść zdrowo w restauracji fast food?

Jak zjeść zdrowo w restauracji fast food?

Stres, zmęczenie, pusta lodówka lub po prostu spotkanie ze znajomymi. Jest wiele przyczyn, dla których udajemy się do restauracji serwujących fast food. Nie ma w tym nic złego - taki posiłek zjedzony raz na jakiś czas przecież nie powinien zaszkodzić! Ale kiedy właśnie zmieniłyśmy nawyki żywieniowe na lepsze, a na co dzień uprawiamy sport, ciężej jest nam zjeść niezdrowy przysmak mogący zaszkodzić sylwetce (nad którą przecież pracowałyśmy w pocie czoła!). Jednak gdy taka sytuacja jest nieunikniona, warto przyjrzeć się bliżej niezdrowemu menu. Bowiem nawet w fast foodzie o najgorszej renomie zawsze znajdzie się posiłek w wersji light! Podpowiadamy, co najlepiej zjeść w sześciu popularnych typach restauracji. 

1. Jak zjeść zdrowo w restauracji fast food? Pizza ze świeżą rukolą


Jak zjeść zdrowo w restauracji fast food? fot. Fotolia

Wybierasz się ze znajomymi do pizzeri i chcesz zamówić ulubioną pozycję z menu - margeritę albo quatro formaggi? Nic z tych rzeczy! Jeśli pragniesz zjeść w miarę zdrowo, na Twojej pizzy powinno znajdować się jak najmniej ciągnącego, ociekającego tłuszczem sera (nie wspominając o "serowych boczkach"!). Zapomnij również o grubym cieście, wymieniając je na kruchy, cienki spód. Zamiast wyżej wymienionych kultowych przysmaków postaw raczej na pizzę z dużą porcją warzyw, koniecznie posypaną z wierzchu świeżą rukolą lub listkami bazylii. Dodatek zieleniny doskonale wspomoże Twoje trawienie po zjedzeniu pszenno-drożdżowego ciasta! Z kolei znajdujące się na pizzy pieczone pomidory, papryka, czy cukinia sprawią, że danie to stanie się lżejsze i bardziej wartościowe dla ciała. Aby nie pochłaniać nadmiaru kalorii, zrezygnuj również z gęstych sosów, w których składzie nie zawsze znajduje się sam jogurt naturalny, przyprawy i warzywa...

