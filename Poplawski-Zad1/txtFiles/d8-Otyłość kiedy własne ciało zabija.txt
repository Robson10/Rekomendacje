https://vitalia.pl/artykul3421_Otylosc-kiedy-wlasne-cialo-zabija.html
Otyłość – kiedy własne ciało zabija
Anna Bodnar
Anna Bodnar
5 lat temu 137
 



 Otyłość – kiedy własne ciało zabija
Problem otyłości jeszcze do niedawna był bagatelizowany. Dopiero w ostatnich latach zaczęto postrzegać zbyt dużą masę ciała w kategoriach niebezpiecznej choroby, niosącej za sobą ryzyko powstawania wielu innych dolegliwości zdrowotnych. Kolejnym niechcianym rezultatem nadmiernej liczby kilogramów są zaburzenia psychiczne. Połączenie obu wspomnianych konsekwencji znacznie zwiększa ryzyko przedwczesnej śmierci, czego nie jest świadoma większość osób z nadwagą.
 Schudłam 50 kg i wiem, że mogę wszystko
TWÓJ CEL ODCHUDZANIA
SPRAWDŹ KIEDY GO OSIĄGNIESZ
CHCĘ WAŻYĆ:  
 KG
WAŻĘ:  
 KG
WZROST:  
 CM
PŁEĆ:  K  M
DALEJ
 model3d
BMI
0.00
Jak zdiagnozować otyłość?
 
Otyłość, choć może wydawać się niewinnym zaburzeniem, raczej związanym z estetycznym niż zdrowotnym aspektem życia, jest w rzeczywistości bardzo niebezpieczną chorobą. Polega ona na zbyt dużym nagromadzeniu w cieletkanki tłuszczowej – znacznie wykraczającym poza potrzeby organizmu oraz jego możliwości poradzenia sobie z tym nadmiernym balastem. Diagnoza otyłości dokonywana może być za pomocą współczynnika masy ciała BMI (Body Mass Index). Jednostka ta oznacza stosunek masy ciała do wzrostu podanego w metrach podniesionego do kwadratu.
BMI osoby, której waga znajduje się w normie wynosi od 18,50 do 24,99;
Niebezpieczeństwo nadwagi dotyczy osób o współczynniki przekraczającym 25;
Otyłość I klasy diagnozuje się, gdy waga jest większa niż 30 BMI;
III stopień otyłości, najbardziej zagrażający, który reprezentują osoby o BMI przekraczającym 40.
 
Dodatkową miarą otyłości jest także zawartość tłuszczu w organizmie. Możemy zacząć się niepokoić, gdy przekracza ona 20-30% u kobiet oraz 12-20% u mężczyzn. U takich osób, nawet mimo młodego wieku ryzyko śmiertelności jest 12 razy większe niż u tych, których waga pozostaje w normie.
 
Stale rosnące zagrożenie
 
Problem otyłości nieustannie wzrasta, do tego stopnia, że nadwagę zaczęto już nazywać chorobą społeczną. Okazuje się, że tylko 32% kobiet oraz 30% mężczyzn może pochwalić się prawidłową masą ciała. Niestety liczba osób ważących zbyt dużo nieustannie rośnie. W Wielkiej Brytanii osoby otyłe, czyli takie, których BMI przekracza 30, stanowią 17%, a w Stanach Zjednoczonych 20% społeczeństwa. Nie można więc pozostawać obojętnym na tak szeroko rozprzestrzeniające się zjawisko.
 
Konsekwencje dla zdrowia
 
Otyłość, niesie ze sobą szereg bardzo niebezpiecznych zagrożeń. Są to między innymi:
Choroba wieńcowa, polegająca na niedostarczaniu do serca wystarczającej ilości tlenu i substancji odżywczych, co prowadzi do dusznicy bolesnej lub zawału. Jest to obecnie najczęstsza przyczyna zgonów w Europie i Ameryce;
Wzrost cholesterolu, powodujący w konsekwencji miażdżycę, która może zainicjować poważne choroby serca bądź powstawanie tętniaków;
Nadciśnienie tętnicze – prowadzące do wspomnianych wyżej zaburzeń. Często występuje u osób z tzw. otyłością brzuszną;
Zaburzenia rytmu serca mogące rozwinąć się w bardzo poważne choroby;
Zaburzenia oddychania, które znacznie utrudniają codzienne funkcjonowanie, a w konsekwencji mogą powodować niedoprowadzanie krwi do wszystkich narządów ciała, co prowadzi do ich nieodpowiedniego działania. Sprzyjają one także niebezpiecznemu bezdechowi nocnemu oraz astmie;
Udar mózgu – czyli zaburzenie czynności mózgu spowodowane zakłóceniami krążenia krwi;
Niepłodność;
Cukrzyca II typu – której towarzyszy m.in. pogorszenie wzroku i zmiany skórne: zapalenia, wysypki oraz świąd;
Bóle pleców i zwyrodnienia kości – spowodowane zbyt dużym obciążeniem kośćca;
Żylaki nóg;
Problemy skórne – takie jak rozstępy, rogowacenia oraz odparzenia związane ze zbyt dużą powierzchnią ciała;
Nowotwory.
 
Wszystkie powyższe objawy prowadzą w konsekwencji do znacznego skrócenia twojego życia. W takich kategoriach można myśleć o otyłości jako chorobie śmiertelnej!
 
Koszty psychiczne
 
Otyłość wiąże się z negatywnymi skutkami nie tylko dla naszego aspektu fizycznego, ale też obciąża psychikę. W dobie kultu ciała i wszechobecnym propagowaniu idealnej szczuplej sylwetki, nadwaga wiąże się z niskim poczuciem własnej wartości, obniżoną samooceną i brakiem akceptacji własnego Ja, co powoduje negatywny nastrój przekładający się też na inne dziedziny naszego funkcjonowania. W dłuższej perspektywie czasu stan taki może rozwinąć się w pełnoobjawową depresję kliniczną charakteryzującą się przewlekłym smutkiem, zaburzeniami snu, brakiem energii, lękiem, niepokojem, utratą zainteresowania aktywnościami, które wcześniej były dla osoby interesujące. Zbyt długie utrzymanie się tego stanu może nawet prowadzić do myśli i zachowań samobójczych.
 

Wykluczenie społeczne
 
Mimo, iż osoby otyłe borykają się z wieloma problemami, społeczeństwo nie ułatwia im funkcjonowania. Wszechobecne są bowiem liczne stereotypy, które jeszcze bardziej pogarszają samopoczucie osób ze znaczną nadwagą. Często spotykają się one  dyskryminacją związaną z wieloma uprzedzeniami – ma to miejsce np. podczas szukania pracy gdy chętniej przyjmowane są osoby szczupłe z ładną aparycją, czy też na ulicy gdzie zdarza im się słyszeć złośliwe komentarze od osób przechodzących obok.
 
Zadbaj o siebie i swoje życie!
 
Mimo, iż do otyłości łatwo doprowadzić, trudniej jest się z nią rozstać. Ale nie jest to niewykonalne! Dowiedziono, że utrata już 5% masy ciała i utrzymanie jej przez dłuższy czas zmniejsza ryzyko zapadania na niebezpieczne choroby. Ważne by poszukać motywacji, która pomoże nam zrzucić zbędne kilogramy. Może być to posiadanie pięknej sylwetki. Jeśli taki powód nie jest wystarczający pomyśl o najwyższej wartości, jaką jest zdrowie. Dla niego warto postarać się, sporządzić plan odchudzania i … żyć!
